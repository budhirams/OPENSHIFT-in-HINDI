Kubernetes ke main 4 components hote hain:

kube-apiserver

etcd

kube-controller-manager

kube-scheduler

1. kube-apiserver

kube-apiserver Kubernetes ka entry point hota hai.
Jo bhi instructions ya commands hum dete hain (jaise kubectl apply, create pod, etc.),
sabse pehle kube-apiserver hi unko receive aur listen karta hai.

kube-apiserver direct data store nahi karta

Jo bhi configuration ya state hoti hai, wo etcd me store hoti hai

Cluster me koi bhi action perform karna ho, wo kube-apiserver ke through hi hota hai

2. etcd

etcd ek key-value database hota hai.

Kubernetes ka pure cluster ka data yahin store hota hai

Jaise: pods, services, configmaps, secrets, node details, etc.

Agar etcd down ho jaye, to cluster ka state lose ho sakta hai

Simple words me: etcd Kubernetes ka database hai

3. kube-scheduler

kube-scheduler ka kaam hota hai decide karna ki pod kis worker node par run hoga.

Isko hum 2 parts me samajh sakte hain:

Default scheduling:

Available resources (CPU, RAM)

Node healthy hai ya nahi

Pod requirements match ho rahi hain ya nahi

Custom scheduling:

Hum define kar sakte hain ki pod kaun se node par chale

Jaise:

nodeSelector

taints and tolerations

Monitoring ya specific workload ke liye specific node

4. kube-controller-manager

kube-controller-manager ka kaam hota hai cluster ko continuously monitor karna.

Ye kube-apiserver se instructions read karta hai

Check karta rehta hai ki:

Desired state aur actual state same hai ya nahi

Agar koi pod crash ho jaye, to naya pod create karna

Replicas maintain ho rahi hain ya nahi

Simple language me:
kube-controller-manager ensure karta hai ki sab kuch theek se chal raha ho
